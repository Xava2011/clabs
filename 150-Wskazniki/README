
Mechanizm wołania funkcji w C:

1. W miejscu wywołania obliczane są wartości każdego
   argumentu funkcji (argumenty są zazwyczaj wyrażeniami
   zawierającymi wywołania innych funkcji).
2. System tworzy tzw. `stack frame' (ramka stosowa?) rezerwując
   w pamięci miejsce dla wszystkich zmiennych lokalnych
   funkcji -- włączając parametry funkcji.
3. Obliczone wartości są kopiowane do odpowiadających
   im zmiennych na stosie (jednocześnie, jeśli jest to
   konieczne, wykonywana jest konwersja typów).
4. Instrukcje zawarte w ciele funkcji są wykonywane kolejno
   aż do napotkania instrukcji `return' bądź do wyczerpania
   wszystkich poleceń.
5. Obliczona wartość wyrażenia w instrukcji `return' zostaje
   zwrócona do miejsca wywołania (wykonywana jest konwersja
   typów o ile jest to konieczne).
6. Ramka jest usuwana ze stosu (zmienne lokalne `znikają').
7. Program kontynuuje działanie ze zwróconą wartością
   podstawioną w miejsce wywołania.




